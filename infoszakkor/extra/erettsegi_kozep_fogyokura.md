Béla bácsi – orvosi tanácsra – többhetes fogyókúrába kezdett. Előre elhatározta, hogy hány kilogrammra szeretne lefogyni. Minden héten kedden reggel mérlegre állt, és feljegyezte az aktuális tömegét. A feladat az így kapott adatok elemzése. (Tudjuk, hogy a fogyókúra – ugyancsak orvosi tanácsra – egy évnél biztosan rövidebb volt.)

1. Olvassa be a mintának megfelelően, és tárolja el, hogy hány héten át tartott a fogyókúra, és Béla bácsi milyen célt tűzött ki maga elé!
2. Olvassa be a mintának megfelelően Béla bácsi tömegét a fogyókúra heteiben!
3. Elérte-e Béla bácsi a kitűzött célt? Ha igen, írassa ki a képernyőre az első olyan hét sorszámát, amikor Béla bácsi tömege már nem haladta meg a kitűzött célt! Ha egyetlen héten sem érte ezt el, akkor írassa ki: „Sajnos Béla bácsi nem érte el a célját.”
4. Béla bácsi nem tartja be következetesen az előírásokat, ezért előfordul, hogy a tömege egyik hétről a másikra nem csökken, hanem növekszik. A fogyókúra időszaka alatt hány olyan hét volt, amikor Béla bácsi tömege nőtt az előző héthez képest? Válaszát a mintának megfelelően írassa ki a képernyőre!

Minta a kimenet kialakításához és a beolvasáshoz:
```
Hetek száma=6
Elérni kívánt testtömeg (kg)=93.5
1. héten=95.5
2. héten=94.3
3. héten=94.4
4. héten=93.3
5. héten=93.8
6. héten=92.9
Mari néni a(z) 4. héten érte el a célt.
A tömege 2 esetben nőtt egyik hétről a másikra.
```